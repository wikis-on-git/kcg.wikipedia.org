'''A̱sunkurum''' ba (á̱ ma ngyei Ikolu, Ikulu, Bekulu) yet á̱niet, a̱nyanyan bya á̱ maai nshyia̱ [[Susot a̱gwomna̱ti mali Naijeriya|Susot A̱gwomna̱ti Mali]] [[Zangon Kataf]], [[Ka̱ciya]] ma̱ng [[Ka̱uru]] á̱si̱ [[A̱si̱tet Ka̱duna|a̱tak]] [[A̱si̱tet Ka̱duna]] a̱si̱ [[Middle Belt]] (A̱ka̱wa̱tyia̱) [[Naijeriya]] ka a̱ni.<ref name=Ba>"[https://www.ethnologue.com/language/ikl Ikulu]". Ethnologue.</ref> Ba̱ lyiat [[Lilyem Pi̱lato|a̱lyem Pi̱lato]] a̱ghyang kya nang á̱ ngyei [[A̱lyem Sunkurum|Sunkurum]] (ke 'Kulu') a̱ni.<ref>"[http://glottolog.org/resource/languoid/id/ikul1238 Glottolog 3.0 -Ikulu]". glottolog.org.</ref> Ba̱ yei a̱byin mba ka ''Akulu'' (a̱byin A̱sunkurum kya ka).

==Khwi==
Á̱kpa á̱niet A̱sunkurum ka á̱ ndyuut á̱ si̱ sak a̱ni nyia̱ ka̱ cong [[Khwi A̱bwoi|khwi taada]] wa si̱ shi tat kpa̱mkpaan ma̱ng 70.0% a̱si̱ a̱mgba̱m á̱niet ba, ma̱nang [[Khwikpaa̱pyia̱|A̱kpaa̱pyia̱]] ba nshi tat 25.0% a̱wot [[Khwikristi|Krista]] ba si̱ nshyia̱ ma̱ng 5.0% a̱si̱ a̱mgba̱m á̱niet ba. Mami Krista ba, Á̱sa̱t ba byia̱ 60.0%, [[Protestant]] ba ma̱ng 25.0% a̱wot [[Roman Catholic]] ba si̱ kyiak 15.0%.<ref>{{Cite web |url=https://joshuaproject.net/people_groups/12204/NI |title=Joshua Project entry on Ikulu in Nigeria}}</ref>

==Kwai-nfwuo-á̱niet==
<ref>{{Cite web |url=https://localgov.kdsg.gov.ng/?page_id=31 |title=Ministry of Local Government Affairs: Composition of the State's Council of Chiefs |access-date=August 8, 2020}}</ref>Á̱ ngyei a̱tyutyok á̱niet A̱sunkurum ba "Agwom" (ku Agom). A̱tyutyok mam a̱fwun hu wa yet [[Yoona Sidi Kuka|A̱tyushityok (A̱ST) Agwom Yoona Sidi Kuka]] (Shong: Yohannah Sidi Kukah), ''Agwom Akulu II''. Agwom Akulu wu wa yet a̱kwak a̱son Komiti Taada Tyok Asunkurum (Akulu, Ikulu) ji, nang a̱keangtung kikya shyia̱ Fadan Ikulu,<ref>{{Cite web |url=http://www.getamap.net/maps/nigeria/kaduna/_fadanikulu/ |title=Fadan Ikulu/Kaduna State |access-date=August 8, 2020}}</ref> mi̱ [[Ka̱murum]].<ref>{{Cite web |url=http://www.maplandia.com/nigeria/kaduna/zangonka/kamaru-ikulu/ |title=Kamaru Ikulu Map - Satellite Images of Kamaru Ikulu |access-date=August 8, 2020}}</ref>

==A̱banka̱u a̱byin==
Á̱ lyen a̱byin á̱niet A̱sunkurum ka nang ''Akulu'' (''[[A̱lyem Tyap|Tyap:]]'' Sunkurum; ''[[A̱lyem Kpat|Kpat:]]'' Ikulu). Ikulu yet a̱nyiung mami a̱banka̱u 11 [[Zangon Kataf|Sot A̱gwomna̱ti Mali Zangon Kataf]] a̱si̱ [[A̱tak Ka̱duna|a̱tak]] [[A̱si̱tet Ka̱duna]] na. Á̱ si̱ bu ka̱u á̱si̱ na a̱nii:<ref>{{Cite web |url=https://www.mindat.org/feature-9412137.html |title=Ikulu, Zangon Kataf, Kaduna, Nigeria |access-date=August 8, 2020}}</ref>
#Gidan Pate
#Gidan Zomo
#Kamaru Ikulu ([[Ka̱murum]])
#Kamaru Hausawa (Ka̱murum)
#Katul
#Ungwan Jada
#Ungwan Jatau
#Ungwan Pa
#Ungwan Sani
#Yadai

Nggwon a̱byin A̱sunkurum ka nang á̱ ndyen ba̱t a̱ni, [[Matyu Hasa̱n Kuka|Rev. Fr. Matthew Kukah]] ku twei mi̱ zop a̱nu a̱ghyang tak ma̱ng ''This Day News'' nyia̱ A̱sunkurum ba a mbeang [[Á̱niet A̱byoot|A̱byoot]] ba bibya yet a̱cyuang swak mi̱ susot a̱tyaat a̱gwomna̱ti ka, mang konyan ma̱ mba si̱ byia̱ ward a̱nyiung wa ma̱nyin a̱mgba̱m ma̱ng shi mba hu.<ref>{{Cite web |url=https://allafrica.com/stories/202007170657.html |last=Damina |first=Francis |title=Nigeria: 'Mediatrix' - a Tribute to Maman Fr. Kukah |date=July 17, 2020 |website=All Africa |publisher=This Day |access-date=August 8, 2020}}</ref>

==A̱tsatsak á̱niet==
* [[Matthew Hassan Kukah|Bishop Matthew Hassan Kukah]], Bishop a̱si̱ [[Roman Catholic Diocese a̱si̱ Sokoto]]

==Ya̱fang==
<references/>
[[Category:Nnwap_swanta]]
[[Category:Nnwap_Afrika]]
[[Category:Nnwap mi̱ Naijeriya]]
