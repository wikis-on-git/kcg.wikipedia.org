'''Li̱m-a̱byin Si̱nai''' hu, ku '''Si̱nai''' ma̱ a̱di̱dat (Shong: Sinai /ˈsaɪnaɪ/), yet li̱m-a̱byin hwa ma̱ a̱byin [[Ma̱sa̱r]], a̱wot ku si̱ yet kap a̱byin hu ma̱nyin ku shyia̱ vam-a̱byin [[A̱siya]] a̱ni. Ku shyia̱ tsi̱tsak [[Kyai A̱sa̱khwot Meditaroniya]] hu hwa di̱ fam a̱za hu ma̱ng [[A̱shong Kyai A̱sa̱khwot]] wu di̱ fam a̱tak hu, ku si̱ yet a̱byia̱k a̱byin meang tsi̱tsak nvam-a̱byin [[A̱siya]] ma̱ng [[Afrika]]. A̱byin Si̱nai byia̱ shi kyai a̱byin ku shyia̱ kpa̱mkpaan ma̱ng kilomita a̱ma̱ntanaai 60,000 (met a̱ma̱ntanaai 23,000) (kap a̱yaakpa 6 a̱mgba̱m shi kyai a̱byin Ma̱sa̱r) ma̱ng shi á̱niet kpa̱mkpaan ma̱ng á̱niet 600,000. Mat hyohyoot kwak a̱son, á̱ ka̱u a̱gba̱ndang kap shi kyai a̱byin Li̱m-a̱byin Si̱nai hu di̱ ntyok gwomna nfeang: Tyok-Gwomna Si̱nai A̱tak hu ma̱ng Tyok-Gwomna Si̱nai A̱za. Ntyok-gwomna ntat ghyáng ngaat kyiak neet Ka̱nal Swez hu, ku si̱ byia̱k a̱ma̱nyin a̱byin Ma̱sa̱r Afrika ka: Tyok-Gwomna Swez hu di̱ ngaan fam a̱byin Ka̱nal Swez hu, Tyok-Gwomna Ismailiya di̱ fam a̱ka̱wa̱tyia̱ hu, ma̱ng Tyok-Gwomna Port Said di̱ fam a̱za hu.

{| class="wikitable" align=right border width="200"
| colspan="2" align=center|'''Li̱m-a̱byin Si̱nai'''
|-
| colspan="2" align=center|[[Fail:Sinai Peninsula - en.svg|[[Terrain cartography|Relief map]] of the Sinai Peninsula|250px]]
|-
|}

==Ya̱fang==
<references/>

[[Category:Afrika]]
[[Category:Ndi̱m-a̱byin_swanta]]
