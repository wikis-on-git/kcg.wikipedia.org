[[Fail:Francesco Melzi - Portrait of Leonardo.png|197px|right]]
'''Leonardo di ser Piero da Vinci''' (15 Zwat Nyaai 1452 – 2 Zwat Tswuon 1519) ku yet a̱tyobyin [[Italiya]] wa a byia̱ lyen nkyang ma̱ a̱di̱di̱t di̱ jen A̱gba̱ndang Shyip ma̱ng Swuan ji, a̱nyan wa ku nyia̱ ta̱m nang a̱tyuswup ghwughwu, a̱tyughwang mi̱ ghwang, a̱bwokntswam, a̱tyulyensains, a̱gwak lyen wa̱i nkyang, a̱tyumat ghwughwu ma̱ng a̱tyulyen ghwang a̱ka̱sa. Ma̱nang á̱ ku ntsa lyen nggu mat nta̱m nggu na nang a̱tyuswup ghwughwu a̱ni, a̱ si̱ ka mbwuo a̱lyoot ma̱ a̱pyia̱ nggu mat nkwambwatlyuut nggu na, da̱nang gu ku nghwak a̱ si̱ ka ndyuut nkyang tazwa pyipyia̱ a̱lyiat ma̱ vwuon, nang mi̱ tat-a̱pyia̱ lyen vam, lyen á̱ta̱ngwat, lyen á̱ga̱fi̱p, lyen ghwang ta̱si̱la, swup ghwughwu, ma̱ng lyen nkhang fosi̱t a̱ka̱mat. yet kokwak Leonardo si̱ tyia̱ kyang hu nang á̱niet guguut hyumanis di̱n jen Shyip ma̱ng Swuan ji fa a̱ni ku yet a̱tsotswat kidee, a̱wot kpa̱m nta̱m nggu hu si̱ beang nta̱m nce á̱nietnyia̱ nghwughwu na̱ bai a̱zanson nggu, a̱wot a̱tyonyiung a̱ ku tai nggu ma̱nyin di̱ nta̱m ma̱ng lyen nkyang wa si̱ yet a̱shyushyo nggu wu mi̱ di̱n jen a̱ja nang á̱ ngyei [[Michelangelo]] a̱ni.

[[Sot:Á̱nietnyia̱ nghwughwu ma̱ng á̱nietlyen ghwang a̱ka̱sa]]
[[Sot:Byin_1452]]
[[Sot:Kwi_1519]]
