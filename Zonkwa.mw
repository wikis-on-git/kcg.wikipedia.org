A̱keang '''Zonkwa''' kya yet a̱keangtung [[Susot a̱gwomna̱ti mali Naijeriya|Sot A̱gwomna̱ti Mali]] [[Zangon Kataf]] ka a mbeang a̱si̱ Tyok [[A̱jhyo]] hu, ma̱ [[A̱tak Ka̱duna|a̱tak]] [[A̱si̱tet Ka̱duna]] di̱ fam a̱byin [[Fam A̱ka̱wa̱tyia̱]] [[Naijeriya]] hu.<ref name=MD>[https://www.mindat.org/feature-2317630.html Zonkwa, Zonkwa, Zangon Kataf, Kaduna State, Nigeria]. Mindat.org.</ref>

==Nkhang a̱byin==
===Myiai á̱kpai===
Zonkwa shyia̱ ma̱ng ban mita 798.<ref>[http://www.fallingrain.com/world/NI/00/Zonkwa.html Zonkwa]. Falling Grain.</ref>

===Lili wun===
Lili shwai a̱lyia̱ ma̱ng a̱lyia̱ a̱keang Zonkwa hu ma̱ka̱wa̱tyia̱ shyia̱ kpa̱mkpaan 24.8°C, ban shwai a̱lyia̱ ma̱ng a̱lyia̱ hu maai tat kpa̱mkpaan 28.6°C a̱wot ku maai cyok a̱tatak tat kpa̱mkpaan 18.8°C. Va za ji la gum di̱ kap a̱mgba̱m a mbeang kap a̱tsan a̱lyia̱ ka ma̱nang va za a̱lyia̱ ma̱ng a̱lyia̱ ma̱ka̱wa̱tyia̱ ka shyia̱ kpa̱mkpaan milimita 28.1, ma̱ng shwai ma̱ka̱wa̱tyia̱ si̱ 53.7%, lili a̱vwuo hu si̱ ka tai si̱ a̱ka̱keang hyia̱k na nang [[Gwoot]], [[Tsok]], ma̱ng [[A̱byin Fantswam|Fantswam]] a̱ni.

==Shi á̱niet==
===Á̱niet===
====A̱ka̱ka̱rak====
Á̱niet a̱ka̱ka̱rak (byina̱byin) ma̱ng a̱sorong á̱niet a̱ lan di̱ shi a̱ni mami a̱keang ka bya yet [[A̱jhyo]] ba. A̱keang kani kya ka yet a̱keangtung mba ka.

====Á̱ghyang====
A̱ka̱sorong á̱ghyang nang á̱ maai shyia̱ nna ma̱ a̱di̱di̱t a̱dei bya yet [[Á̱niet A̱tyap|A̱tyap]] ba, [[Á̱niet Igbo|Igbo]] ba, [[Á̱niet A̱sunkurum|A̱sunkurum]] ba, [[Á̱niet A̱kpat|A̱kpat]] wu, [[Á̱niet A̱ghwangkpang|A̱ghwangkpang]] ba, [[Á̱niet A̱byoot|A̱byoot]] ba, ma̱ng á̱niet Naijeriya á̱ghyang.

==A̱ca̱cet á̱niet==
* [[Ka̱tung A̱duwak]], a̱tyusi̱ni̱ma
* [[Nuhu Ba̱ture]], a̱tyuba̱ngtyok

==Bu nwuan==
* [[List of villages in Kaduna State]]

==Ya̱fang==
<references/>

[[Sot:Naijeriya]]
[[Sot:A̱ka̱keang_mami_Naijeriya]]
[[Sot:A̱ka̱vwuo na̱ byia̱ á̱niet ma̱ ba̱t mami Si̱tet Ka̱duna]]

[[en:Zonkwa]]
