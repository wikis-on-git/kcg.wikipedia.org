A̱keang '''Nok''' yet a̱bakeang kya mi̱ [[Jaba, Nigeria|Sot A̱gwomna̱ti Mali Jaba]] a̱si̱ [[A̱si̱tet Ka̱duna]], [[Naijeriya]].<ref name=MacDonald2000> Fiona, MacDonald; Marshall, Cavendish Corporation; Elizabeth, Paren; Kevin, Shillington; Gillian, Stacey; Philip, Steele (2000). "[https://books.google.com/books?id=joh5yHfcF-8C&pg=PA383 Peoples of Africa, Volume 10]". Pg. 383. Marshall Cavendish. ISBN: 0-7614-7158-8.</ref>

==Lyen a̱khwukhwop nkhang gbangbang==
Ta̱taat sangak terakota ma̱ a̱vwuo kani kikya ntyia̱ nang á̱ ta̱bat nyian ta̱m ma̱ng a̱lyoot nka ka mat [[Taada Nok]] ji, mi̱ zang ja sangak jinii ku yaa̱son mi̱ Naijeriya ma̱ a̱cak 1500 BC - 500 AD a̱ni.<ref name=MacDonald2000/><ref name="PB 2014">Breunig, Peter. 2014. Nok: African Sculpture in Archaeological Context: p. 21.</ref> Á̱ ta̱taat nkyang gbangbang na ma̱ a̱lyia̱ 1943 kya di̱ jen nta̱m lung a̱byin mat a̱tsatsak nfang.<ref>"[https://web.archive.org/web/20190429084838/https://www.hamillgallery.com/NOK/NokTerracottas/Nok.html NOK TERRACOTTA HEADS, Nigeria]". HAMILL GALLERY of TRIBAL ART.</ref>
A̱tyulyen a̱khwukhwop nkhang gbangbang wu [[Bernard Fagg]] ku zop tyan ji, a̱wot a̱ si̱ ki mbai shyia̱, ma̱ng beang á̱niet byina̱byin ba, nkyang gbangbang ma̱ a̱di̱di̱t njhyang.<ref>Aedeen, Cremin (2007). [https://books.google.com/books?id=A0llBlzF6UgC&pg=PA108 Archaeologica: The World's Most Significant Sites and Cultural Treasures [Nok, Nigeria]". Pg. 108. Frances lincoln ltd. ISBN=0-7112-2822-1</ref>
Á̱ ku ma ta̱taat a̱ka̱sha̱ndong byii̱k a̱dyundyung tswam meang mami Nok.<ref name=MacDonald2000/>

Á̱niet ku shyia̱ di̱ swuat ma̱ a̱vwuo ka gbangbang a̱zaghyi njen byii̱k a̱dyundyung tswam a̱son ka. Á̱ ku tyan mmam a̱bakidee a̱kwon ka̱ ka̱n tyia̱ a̱tsak a̱can a̱ni nang a̱ myim mi̱ "a̱tsak a̱ta̱mpwom ntsaai" wu ma̱ a̱bakeang Nok ka ma̱ a̱lyia̱ 1951 á̱ si̱ li nyia̱ ka̱ ku shyia̱ neet da̱ a̱beam 3660 BC, shimba lilyi̱ri̱m nshyia̱ tazwa yet a̱tsotswat tyiai a̱lyiat hu.<ref>McBurney, Charles Brian Montagu; Bailey, G. N.; Callow, Paul (1986). "[https://books.google.com/books?id=tTs9AAAAIAAJ&pg=PA159 Stone-Age prehistory: studies in memory of Charles McBurney]". Pg. 159. Cambridge University Press. ISBN: 0-521-25773-5.</ref>

==Ya̱fang==
<references/>

[[Category:Naijeriya]]
[[Category:A̱ka̱keang_mami_Naijeriya]]
