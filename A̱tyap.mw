'''A̱tyap''' ba (ku ''A̱tyab''; a̱tyonyiung: ''A̱tyotyap''; lyulyoot nta [[Jhyo (a̱lyem)|Jhyo]]: ''Batyap'', [[Niragu (a̱lyem)|Niragu]]: ''Kabaza'', [[Kpat (a̱lyem)|Kpat]]: ''Kataf'', ''Katab''; [[Shong (a̱lyem)|Shong]]: ''Atyap people'') yet nwap ja ji̱ shyia̱ di̱ fam [[Susot a̱gwomna̱ti mali Naijeriya|Sot A̱gwomna̱ti Mali]] [[Zangon Kataf]], [[Watyap]] ma̱ng [[Jemaa]] a̱ni ma̱ [[A̱tak Ka̱duna|a̱tak]] [[Si̱tet Ka̱duna]], [[Naijeriya]]. Ba̱ lyiat ma̱ng [[a̱lyem Tyap]] kya, a̱nyiung di̱ [[Lilyem A̱ka̱wa̱tyia̱ Pi̱lato|lilyem A̱tyia̱ka̱u Pi̱lato]] hu.<ref>[https://web.archive.org/web/20121117065345/http://atyap.net/Default.aspx The Atyap Nationality]</ref>

==A̱ni̱nan==
[[Fail:Atyap girl fully dressed.jpg|thumb|Fi̱ng nggwoneam ghyang mi̱ kyang a̱gwai A̱tyap hu]]
[[Fail:An Atyap man in Traditional Attire.jpg|thumb|A̱fai a̱ghyang mi̱ kyang a̱gwai A̱tyap hu]]

===Sheda nkhang gbangbang ma̱ng si̱ nkyang===

A̱di̱di̱t A̱tyap wu shyia̱ di̱ swat mi̱ fam [[Taada Nok]] hu hwa, ma̱ a̱niak fam a̱za [[A̱ghyui Ka̱duna]] wu, nang á̱ lyen ma̱ng a̱lyiat nghwughwu [[terakota]] na a̱ni.<ref name=philips>Philips, J. E. (2005). ''Writing African history''. Boydell & Brewer. P. 15ff ISBN: 1-58046-164-6.</ref><ref name=AchiH>Achi, B. (2005). [https://books.google.com/books?id=Pq5wGaae5qkC&pg=PA374 ''Local History in Post-Independent Africa'' in Writing African history.] P. 375</ref> 

[[Fail:Head, Nok culture, terracotta, Honolulu Museum of Art, 8349.1.JPG|thumb|A̱pyia̱, Taada Nok, terakota, Honolulu Museum of Arts]]

Á̱ ku ta̱taat tityan [[Byii̱k ntswam|byii̱k a̱dyundyung tswam]] ma̱ a̱byin A̱tyap ka. Á̱ shyia̱ si̱ jini ma̱ a̱di̱di̱t di̱ fam Gan hwa ma̱ng a̱ka̱vwuonswat na̱ shyia̱ da̱ a̱beam. Nkyang na̱ bwat a̱ja a̱ni ni̱nia yet: a̱yaasi̱lag, a̱yaatwiya ma̱ng a̱ka̱sha̱ndong byii̱k ntswam. Di̱ tityang sweang mami A̱yit Mapama da̱ khwong cen Sancinyiriyan ma̱ng si̱ Cen Fwuam ma̱ A̱ta̱bat A̱ta̱nyeang, a̱yaasi̱lag ma̱ng a̱yaatwiya ba̱ bwat ma̱ a̱ja a̱ni ku shyia̱ á̱kpa di̱ mkpa̱m nia. Sa nkhang jini si̱ ki njhyem ma̱ng nkuu na̱ sang a̱tsuung na̱ shyia̱ ma̱ a̱ja ma̱ng wa a̱fan hu mi̱ Bakungkung A̱fang (9°55'N, 8°10'E) ma̱ng Tsok Fwuam (9°51'N, 8°22'E) mi̱ Gan ma̱ng A̱ta̱bat A̱ta̱nyeang, ma̱ ca̱caat. Zop jhyiung ja si̱ mun tyai [[Lung nkyang a̱kpa̱u a̱byin ma̱ a̱gang|a̱bubwong lung á̱kpa̱u nfang]] fwu ntswam ma̱ a̱di̱di̱t (9°58.5'N, 8°17, 85'E).<ref name=Bitiyong>Bitiyong, Y. I. (1988). ''"Preliminary Survey on Some Sites in Zangon Kataf District of Upper Kaduna River Basin": African Study Monograms.'' Pp. 97–107</ref>
Zóp ji̱ khwi a̱ni si̱ tyai nyia̱ á̱ bu nta̱taat a̱bubwong á̱ghyang nang á̱si̱ bania̱u, si̱ ku fa nyia̱ dung a̱bun ntswam ku naat a̱ mbwuot ba̱t di̱ fam a̱hwa.<ref name=Jemkur>Jemkur, J. F.; Bitiyonɡ, Y. I.; Mahdi, H.; Jada, Y. H. Y. (1989). ''"Interim Report on Fieldwork Conducted on the Nerzit Reɡion (Kaduna State) on Traditional Farminɡ in Niɡeria, Ahmadu Bello University, Zaria"''.</ref>
<ref name=Achi>Achi, B.; Bitiyonɡ, Y. A.; Bunɡwon, A. D.; Baba, M. Y.; Jim, L. K. N.; Kazah-Toure, M.; Philips, J. E. (2019). ''"A Short History of the Atyap''". Tamaza Publishinɡ Co. Ltd., Zaria. Pp. 9-245 ISBN: 978-978-54678-5-7</ref>

==A̱ca̱cet á̱niet==
* [[Ba̱la A̱ci]] (a̱tyokhwu): A̱tyulyen nkhang Naijeriya, a̱tyutyiet, ma̱ng a̱tyulyuut.
* [[Isaiah Balat|Sen. Isaiah Balat]] (a̱tyokhwu): Minista Nta̱m ma̱ng A̱ka̱sa Naijeriya (1999–2000); Seneto a̱ yong a̱kwonu Distrik Senet Ka̱duna ma̱ A̱tak (2003–2007); a̱ ku bu yet a̱tyubwuang, a̱nyan wa ku kpaat ''Gora Oil and Gas'' a̱ni.
* [[Musa Bityong|Lt. Col. Musa Bityong (a̱tyokhwu)]], Ofisa [[A̱khwot A̱kwop A̱byin Naijeriya]].
* [[Sunday Marshall Ka̱tung|Sunday Marshall Katung (Barr.)]]: Memba Mali Á̱ghyi Naijeriya di̱n jen gbangbang a̱ ku yong a̱kwonu famkhai mundundung Jaba/Zangon-Kataf, a̱wot a̱ si̱ bu yet a̱kpa̱ndang cung a̱tyucat gwomna [[People's Democratic Party (Nigeria)|People's Democratic Party]] mi̱ khaí a̱lyia̱ 2019 [[Si̱tet Ka̱duna]], Naijeriya.
* [[Toure Kaza̱-Toure|Toure Ka̱za-Toure]] (a̱tyokhwu), A̱tyulyen nkhang Naijeriya, a̱tyubyia̱lyen, a̱tyucat muná̱pyia̱ á̱niet Afrika a̱ni
* [[Marok Ga̱ndu]], a̱tyu nkhang gbangbang di̱ fam Jenshyung Afrika.
* [[Danjuma Laah|Sen. Danjuma Laah]]: Seneto a̱ shyia̱ di̱ yong a̱kwonu Distrik Senet Ka̱duna ma̱ A̱tak (2015-mam a̱fwun); a̱ bu si̱ ngyet a̱tyubwuang wa di̱ fam ba̱ng á̱niet.
* [[Zama̱ni Lyekhwot|Maj. Gen. Zamani Lekwot (Rtd.), MNI]]: Gwomna [[A̱khwot A̱kwop A̱byin Naijeriya|a̱khwot a̱kwop]] a̱si̱ [[Si̱tet Rivas|Rivas]], Naijeriya (1975–1978); A̱gba̱ndang Á̱ghyi/Komishyona Naijeriya mi̱ A̱yaari̱pobi̱lik [[Senegal]], [[Ma̱uri̱taniya]], [[Kabo Verde]] ma̱ng [[Ga̱mbiya]].<ref>[http://www.premiumtimesng.com/national-conference/profile-zamani-lekwot ''PROFILE: Zamani Lekwot''.] Premium Times Nigeria.</ref>
* [[Kyuka Lilymjok]] (Prof.): A̱tyulyuut Naijeriya, a̱tyubwoidi̱dam, ma̱ng professor of Law.
* [[Ishaya Shekari|AVM Ishaya Shekari (Rtd.)]]: Gwomna A̱khwot a̱kwop [[Si̱tet Ka̱na̱u]] (1978–1979), Naijeriya; a̱ bu si̱ ngyet a̱gba̱ndang a̱tyubwuang wa.
* [[Andrew Yakubu|Engr. Andrew Laah Yakubu (Rtd.)]]: Dairekto Tyong Sot ''Nigerian National Petroleum Corporation'', NNPC (2012–2014).

==Bu nwuan==
* [[Jhyá̱ 1992 Zangon Kataf]]
* [[Bwuok A̱fan]]
* [[Song A̱yet A̱tyap]]
* [[A̱tak Ka̱duna]]

==Ya̱fang==
<div style="height: 200px; overflow:auto; border: 1px solid gray; padding-right: 12px; background-color: #EEEEEE; ">
<references />
</div>

==Fang a̱pyia̱==
* Kazah-Toure, Toure (2012). [https://www.citizenshiprightsafrica.org/CDD_Citizenship_and_Indigeneity_Conflicts_in_Nigeria.pdf ''Citizenship and Indigeneity Conflicts in Nigeria'']. [Identity Conflicts: Belonging and Exclusion in Zangon Katab]. Citizenship Rights Africa. Pp. 88-121.

[[Sot:A̱tyap| ]]
[[Sot:Nnwap_swanta]]
[[Sot:Nnwap_Afrika]]
[[Sot:Nnwap mi̱ Naijeriya]]
[[Sot:Naijeriya]]
[[Sot:Á̱niet_lilyem_Nija–Konggo]]
[[Sot:A̱kat a̱pyia̱]]
