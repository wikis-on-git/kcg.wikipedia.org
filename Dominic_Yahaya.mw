'''Dominic Ga̱mbo Yahaya''' (byin Zwat jhyiung 10, 1950) wa yet a̱tyuba̱ngtyok [[Tyok A̱tyap]], [[a̱ka̱ka̱ra̱k si̱tet Naijeriya]] a̱ghyang ma̱ [[A̱tak Ka̱duna|a̱tak]] [[Si̱tet Ka̱duna]], [[Naijeriya]], mi̱ di̱ yong huni. Á̱ ka ndyen nggu ma̱ng a̱lyoot ka, ''A̱gwatyap III'', meang.<ref>[https://web.archive.org/web/20210115175652/https://localgov.kdsg.gov.ng/?page_id=31 Ministry of Local Government Affairs {{!}} Kaduna State Government]</ref><ref>[https://www.blueprint.ng/gen-lekwot-monarch-others-mourn-jackson-zamani/ Kaduna: Lekwot, monarch, others mourn Jackson Zamani] (July 9, 2019)</ref><ref name="DY1">[https://blerf.org/index.php/biography/yahaya-dominic-gambo/ WHO'S WHO IN NIGERIA: YAHAYA, Dominic Gambo]</ref><ref name=DY3>Agbese, Andrew (16 November 2016) [https://www.pressreader.com/nigeria/sunday-trust/20161113/281603830044297 El-Rufai presents staff of office to traditional ruler]</ref><ref name=DY2 />

==Shyicet a̱son ma̱ng tat-a̱pyia̱==
Á̱ ku byin Yahaya [[A̱taligan]] (Magamia), [[Fam A̱za, Naijeriya|Fam A̱za]], [[Naijeriya Bi̱ri̱ti̱n]] mi̱ Zwat Jhyiung 10, 1950.
<ref name=DY1 /><ref name=DY2 />

A̱ si̱ tsa ta̱m tat-a̱pyia̱ nggu hu ma̱ a̱lyia̱ 1958, a̱ cong St. Pius' (LEA ma̱ninika) Primary School, Taligan (Magamia) kyiak neet ma̱ a̱lyia̱ 1958 nat 1964; St. Mary's (a̱si̱ A̱gwomna̱ti ma̱ninika) Secondary School, Fadan Kaje tsi̱tsak a̱lyia̱ 1965–1969; Barewa College, [[Zariya]] tsi̱tsak 1970 ma̱ng 1971; a̱ si̱ ka nnyeak di̱ tat-a̱ghyi á̱zanson a̱ shyia̱ nat [[Yunivasti Ahmadu Bello]], Zariya, tsi̱tsak a̱lyia̱ 1972 ma̱ng 1975, a̱jawa gu si̱ ntyak fang hu ma̱ng B.Sc. (Hon.), ''Second Class Upper Division'' mi̱ J̇ografi a̱wot tsi̱tsak a̱lyia̱ 1977–1979, a̱ si̱ shyia̱ M.Sc. mi̱ ''Urban and Regional Planning'' da̱ a̱gba̱ndang a̱vwuomyiam a̱nyiung.<ref name=DY1 /><ref name=DY2 /> A̱ si̱ kin cong a̱yaakos ma̱ a̱di̱di̱t, a̱yaawokshop ma̱ng a̱ka̱tung mban lyen (a̱yaasa̱mina) á̱ghyang a̱mali mi̱ Naijeriya ma̱ng bibyin nta.<ref name=DY2 />

Yahaya si̱ nyeang A̱nap-a̱li Justina mi̱ Zwat Swak ma̱ng Jhyiung 30, 1979.<ref name=DY1 />

==Ta̱m==
Yahaya ku tsa ta̱m ma̱ng a̱gwomna̱ti [[Si̱tet Ka̱duna]] lilyim khwo-a̱byin a̱lyia̱ a̱nyiung tyei ta nggu hu ma̱ng sot ''National Youth Service Corps'' hu, ma̱ a̱lyia̱ 1976 a̱wot a̱ si̱ yet:
* Ofisa Khwom A̱keang II, mi̱ 1977;
* A̱gwak Ofisa Khwom A̱keang, 1987;
* Direkto Khwom A̱keang ma̱ng A̱byin Si̱tet Ka̱duna, ma̱ a̱lyia̱ 1989;
* Jenera Maneja, Atoriti Khwom ma̱ng Yaa̱son A̱gba̱ndang A̱keang Si̱tet Ka̱duna (Kaduna State Urban Planning and Development Authority - KASUPDA) tsi̱tsak 1990–1993.

A̱ si̱ ka yet:
* A̱kpangcuk Ba̱ng Kham a̱si̱ [[Susot a̱gwomna̱ti mali Naijeriya|Sot A̱gwomna̱ti Mali]] [[Ka̱duna ma̱ A̱tak]] wu tsi̱tsak Zwat Nyaai, 1994 - Zwat Tsat, 1996.

Ma a̱nia wa, a̱ si̱ bwuok a̱ bai di̱ nyia̱ ta̱m ma̱ng:
* Ofit mat Bibyin, Sovee ma̱ng Khwom A̱byin wu a̱si̱ [[Si̱tet Ka̱duna]] nang Direkto, Khwom A̱keang ma̱ng A̱byin, tsi̱tsak 1996–1998.

A̱ si̱ mbeang yet:
* A̱di̱ndi̱ng A̱tyulyuut, Á̱nienta̱m Ndá A̱sa̱khwot, tsi̱tsak Zwat Jhyiung, 1999 - Zwat Jhyiung, 2000;
* A̱di̱ndi̱ng A̱tyulyuut, Á̱nietnta̱m Nta̱m ma̱ng A̱ka̱cyet, Zwat Sweang, 2000 - Zwat Swak ma̱ng Jhyiung, 2001;
* Ofit Khwo Á̱niet, Ofit A̱kwak A̱son Komishyon Khwo a̱si̱ A̱si̱tet Ka̱duna wu tsi̱tsak Zwat Swak ma̱ng Sweang, 2001 - Zwat A̱kubunyiung, 2003;
* Ofit Khwo Á̱niet, Ofit A̱kwak A̱son Khwo, A̱mali A̱gwomna̱ti, Kawo, tsi̱tsak Zwat Swak, 2003 - Zwat Jhyiung 10, 2010, a̱jawa gu si̱ bai fwung ta̱m khwo á̱niet hu.<ref name=DY1 /><ref name=DY2 />

Ma a̱nia wa, á̱ si̱ bai khai Yahaya nang A̱kpangcuk, Komiti Ba̱ng Kham A̱tyia̱ka̱u, [[Susot a̱gwomna̱ti mali Naijeriya|Sot A̱gwomna̱ti Mali]] [[Zangon Kataf]] wu tsi̱tsak Zwat A̱taa 20, 2011 - Zwat Swak ma̱ng Jhyiung, 2012; a̱ghwon
*A̱ si̱ bai khwo nang memba si̱ Bot Tyok si̱ ''National Youth Service Corps' hu lilyim fwung ta̱m khwo á̱niet hu a̱ni.<ref name=DY2 />

==Swat memba ma̱ng za̱náng==
===Swat memba===
Yahaya ku yet a̱tsak memba:
* Town Planning Registration Council (A̱naijeiya), neet 1989; ma̱ng
* A̱tuba, Nigerian Institute of Town Planners (FNITP)<ref name=DY1 /><ref name=DY2 />

A̱ si̱ ma ngyet A̱tyukhwom A̱keang a̱nyan wa ku nnyia̱ ri̱jista a̱ni.<ref name=DY2 />

===Za̱náng===
Á̱ nnang gu za̱náng:
* National Productivity Merit Award mi̱ 1991; ma̱ng <ref name=DY1 />
* Knight of Saint of Mulumba (KSM).<ref name=DY2 />

==Fam si̱tet==
Lilyim jhyá̱ [[Zangon Kataf]] ji a̱si̱ Zwat Tswuon 1992 nang á̱ si̱ yebaat á̱niet ba̱ swak 21 ba̱ yet mman a̱byin [[A̱tyap]] nia a̱ni, á̱ si̱ fam mbaa di̱ mi̱n bat a̱hyiak ku shi̱ri̱ya a̱tafa Cam 2 si̱ 1984 hu nang á̱ ku ntyia̱ di̱n ta̱m mbwak a̱gwomna̱ti a̱khwot á̱kwop Naijeriya ba, Dominic G. Yahaya (a̱ ku yet a̱khwo á̱niet di̱n jen a̱ja) ku shyia̱ mami mba nang á̱ ba̱ng di̱ mi̱n tsotswat a̱ni a̱mgba̱m ma̱ng [[Ba̱la A̱de Da̱ukee]] (a̱ ku yet A̱bagwam [[Zangon Kataf|Zangon Katab]] di̱n jen a̱ja a̱ si̱ bai yet ''A̱gwatyap I'' di̱n jen á̱zanson a̱ni), ACP Juri Ba̱bang A̱yok (rtd.), Maj. James Atomic Kude (rtd.), John Perry Kude ma̱ng á̱ghyang á̱niet, di̱ mi̱n bwung [[Zama̱ni Lyekhwot|Maj. Gen. Zamani Lekwot (rtd.)]], Elias Ma̱nza, ma̱ng á̱ghyang nang á̱ mmang nyiak a̱khwu a̱ni.<ref name=Watch>Africa Watch (June 1993). [https://www.hrw.org/reports/NIGERIA936.PDF NIGERIA: THREATS TO A NEW DEMOCRACY] Vol. 5, No. 9. Pp.13–21</ref>

==Ba̱ng tyok==
Ma̱nang [[Harrison Bunggwon|A̱tyushityok A̱gwam Dr. Harrison Isuu Bunggwon, ''A̱gwatyap II'']] nsaan a̱ni, huhwa á̱ si̱ khai Yahaya yet ''A̱gwatyap'' cobai [[Tyok A̱tyap]] wu, a̱ ka kwak [[A̱tyap]] ba shyei ma̱ng a̱mba a̱zanson a̱ni. Ma̱ A̱tuk A̱sa̱ba̱t, Zwat Swak ma̱ng Jhyiung 12, 2016, á̱ si̱si̱ nneap nggu shan tyok ji mbwak gwomna [[Si̱tet Ka̱duna]] wu a̱magwam ka mami A̱tak Njei.<ref name=DY2>Simon, Reef (February 3, 2017). [https://forefrontng.com/atyap-chiefdom-passing-on-the-baton-2/ Atyap Chiefdom: Passing On the Baton]</ref><ref>[https://web.archive.org/web/20210115175652/https://localgov.kdsg.gov.ng/?page_id=31 El-Rufai urges new Agwatyap, others to promote peace] Kaduna State Government</ref><ref name=DY3 />

==Ya̱fang==

[[Sot:Á̱niet Si̱tet Ka̱duna]]
[[Sot:Ahmadu Bello University alumni]]
[[Sot:Nigerian traditional rulers]]
[[Sot:African monarchs]]
[[Sot:byin_1950]]
[[Sot:Monarchs of Atyap Chiefdom]]
[[Sot:Á̱niet_nswuan]]
[[Sot:A̱tyap]]

[[en:Dominic Yahaya]]
