'''A̱kuut''' ba (''[[A̱lyem Kuut|Kuut:]]'' Nneirigwe; ''[[A̱lyem Kpat|Kpat:]]'' Miyango<ref name=LOC>[https://id.loc.gov/authorities/subjects/sh2003003175.html Irigwe (African people)]. Library of Congress.</ref>) nshyia̱ ma̱ a̱di̱di̱t di̱ fam [[Basa, A̱si̱tet Pi̱lato|Sot A̱gwomna̱ti Mali Basa]], [[A̱si̱tet Pi̱lato]], [[Fam A̱ka̱wa̱tyia̱]] [[Naijeriya]] wa. Ba̱ lyiat da̱ [[a̱lyem Kuut]] kya (nang á̱ ma ngyei Nkarigwe da̱ a̱lyem mba ka a̱ni), zang kya yet [[Lilyem A̱tyia̱ka̱u Pi̱lato|A̱lyem A̱tyia̱ka̱u Pi̱lato]]. Tyantung mba ji ja yet a̱keang [[Myiango]], di̱ fam jenshyung a̱keangtung a̱si̱tet hu, [[Nja̱t]].<ref name=Joshua></ref><ref name=Ethno>[https://www.ethnologue.com/language/iri Rigwe]. Ethnologue: SIL International.</ref>

==Seang==
Á̱ maai nshyia̱ A̱kuut ba di̱ nfam [[Basa, A̱si̱tet Pi̱lato|Basa]], [[Nja̱t ma̱ A̱za]] ma̱ng [[Nja̱t ma̱ A̱tak]] [[Susot a̱gwomna̱ti mali Naijeriya|Sot A̱gwomna̱ti Mali]] [[A̱si̱tet Pi̱lato]] a mbeang mi̱ [[Ka̱uru|Sot A̱gwomna̱ti Mali Ka̱uru]], [[A̱tak Ka̱duna|a̱tak]] [[A̱si̱tet Ka̱duna]], [[Naijeriya]].<ref name=Ethno></ref>

==Taada==
===Song===
Di̱ si̱sak ji nang A̱kuut ba nsong a̱ni, nfi̱ng á̱nietkhap A̱kuut na ni̱ nta̱gak mat tyei laai á̱ga̱fi̱p gba̱gbak a̱ni mi̱ susong ji̱ bwuo bi̱n ma̱ng sweap jen khap a̱ni. Susot a̱bwuang njhyang ma̱ng susot á̱byang a̱yaagwak nang á̱fwu, á̱niet a̱kat, ke a̱nietshap nkwon, mba ma mbyia̱ susong a̱ca̱cet mba ji. Á̱niet a̱kat ma mbye maat cong  nyám nang vak nyian tyok taada tazwa nyám a̱yit a mbeang bi̱n ma̱ng fwuong a̱wun mba hu.<ref>[https://www.britannica.com/art/African-dance Irigwe people]. Britannica.</ref>

===Nyeang===
Sangree (1969) dyuut: "Vak nyeang A̱kuut ba ma̱ tsotswat ni̱ cat á̱tyok ba̱ nyeang a̱nyiuk a̱wot a̱nyiuk ba̱ ma nyeang á̱tyok ma̱ vwuon di̱ nfam nwap ji ma̱ a̱mgba̱m jen swat-a̱ca̱cet á̱niet mba hu a̱ni, a̱wot ku si̱ lak shim tyat nyeang. Á̱ ma ni̱ nnwuak nhu a̱li ma á̱niet-mbyin a̱tyok ba á̱ ma ni̱ nnwuak yet a̱tyia̱ kuzang nggwon nang a̱byii̱k wu byin a̱ni ma̱ a̱tyok wu nang gu shyia̱ mi̱ swat a̱ni di̱n jen kyiak a̱fa nggwon ka. Bang ma̱ng a̱nia, a̱nyiuk ni̱ nshyak a̱vwuonswat neet a̱tyok naat a̱tyok di̱ njen ma̱ a̱di̱di̱t nang ba̱ shyia̱ mi̱ swuan a̱ni, a̱wot si̱ nang ku yet nyia̱ nggwon nshyia̱ bah ba̱ ni̱ nswuo a̱bung ka̱u a̱ji ma̱ng nci̱ri̱ng neet a̱ghyang neet nggwon a̱nyiung ka̱ ke á̱ghyang mman na̱ ta̱yuk da̱ mba a̱ni. Susot nwuai ntswa mi̱ vam, nang kpa̱mkpaan a̱mgba̱m a̱ca̱cet a̱nyiuk nwap ba nshyia̱ ni, ni̱ nnang a̱ka̱sham gbi̱ngban ma̱ng nvak mun a̱pyia̱ mat nang a̱nyiuk ba zang da̱nian ka̱u ki̱ka̱u ma̱ng tyei tai nang vak nyeang hu mbyin mba ndyo a̱ni mi̱ swúan mba ji."<ref>Sangree, Walter H. (December 1969). "Going Home to Mother: Traditional Marriage among the Irigwe of Benue-Plateau State, Nigeria". AnthroSource. V. 71. No. 6. Pp. 1046–1057. DOI: 10.1525/aa.1969.71.6.02a0003. HDL: 1802/6724. HDL-access=free.</ref>

===Kwak a̱son===
Mami taada, A̱kuut ba yet á̱niet bya nang á̱ ka̱u ki̱ka̱u di̱ mi̱n tyok a̱ka̱wa̱tyia̱ a̱ni, ma̱ng cet a̱mali ku lan swak hu di̱ myiai mbwak a̱ca̱cet á̱niet a̱bwoi si̱sa nwap ma̱ vwuon di̱ mbwak a̱nyanyan bya á̱ nsak "a̱mgba̱m a̱tsatsak" ibada nang á̱ nyia̱ mat gbi̱ngban a̱mgba̱m nwap ji.<ref>Sangree, Walter H. (Spring 1970). "Tribal Ritual, Leadership, and the Mortality Rate in Irigwe, Northern Nigeria". Southeast Journal of Anthropology. V. 26 No. 1. Pp. 32–39. DOI: 10.1086/soutjanth.26.1.3629268. JSTOR: 3629268. HDL:1802/6766. HDL-access: free</ref>

==Khwi==
Á̱ ku nwuak ripot nyia̱ ma̱ a̱di̱di̱t mi̱ á̱niet A̱kuut ba khwi [[Khwi Taada Afrika|khwi nwap]] hwa ma̱ng kpa̱mkpaan 62.0% si̱ a̱mgba̱m á̱niet ba, 28.0% ba̱ yet á̱nietkhwi [[Khwi Kristi|Krista]] bya a̱ni (Á̱sa̱t 55.0%, a̱yaa[[Protestan]] 25.0% ma̱ng [[Roman Kati̱lik]] 20.0%), nang á̱nietkhwi khwi [[Á̱nietkpaa̱pyia̱]] ba si̱ kyiak 10.0% á̱kum á̱niet ka.<ref name=Joshua>[https://joshuaproject.net/people_groups/12253/NI Joshua Project entry on Irigwe, Aregwe people]</ref>

==Ya̱fang==

[[Sot:Nnwap_swanta]]
[[Sot:Nnwap_Afrika]]
[[Sot:Nnwap mi̱ Naijeriya]]
