'''Ba̱la A̱de Da̱uke Gora (JP)'''<ref>Ndayako, Samuila. [https://www.worldcat.org/title/christological-dispensation-in-northern-nigeria/oclc/763484499 Christological dispensation in Northern Nigeria]. World Cat.</ref> wa ku yet a̱tyuba̱ngtyok á̱son [[A̱byintyok A̱tyap]] wu, ma̱ [[A̱tak Ka̱duna|a̱tak]] [[Si̱tet Ka̱duna]], Fam A̱ka̱wa̱tyia̱ a̱byin [[Naijeriya]]. Á̱ ka ndyen nggu ma̱ng lyulyoot nang ''Kuyan Banan Zazzau'' ma̱ng ''A̱gwatyap I''.<ref name=Alm>THE A̠TYAP 1946 & 1992 HEROES ALMANAC.</ref>

==Ta̱m kwai-nfwuo-á̱niet ma̱ng ba̱ng tyok==
Ma̱ a̱lyia̱ 1964, Da̱ukee kwan di̱ cat cuk A̱li Ghyighyi (A̱yaawukili) [[Fam A̱za, Naijeriya|Fam A̱za]] mi̱ [[Ka̱duna]], a̱ yet a̱ghyi famkhai [[Zangon Katab]] hu, a̱wot a̱ si̱ nwai mat A̱tyotyap a̱ghyang, A̱tyushi Sheka̱ra̱u Ka̱u Laya.<ref name=Election>Yakubu, Abubakar (Zwat A̱ni̱nai 3, 2020).  [https://thelinksnews.com/2020/08/03/brief-history-of-zangon-katab/ Brief History of Zangon Katab] (di̱n Shong). The Links News.</ref><ref>Kazah-Toure, T. (1999). [https://www.jstor.org/stable/24484540 The Political Economy of Ethnic Conflicts and Governance in Southern Kaduna, Nigeria: [De]Constructing a Contested Terrain] (di̱n Shong). Africa Development / Afrique et Développement. (24)(1/2). W. 127. JSTOR 24484540.</ref>

Ma̱ a̱lyia̱ 1967, á̱ khai Ba̱la A̱de Da̱ukee Gora a̱ yet A̱bagwam (A̱kimi) Zangon Katab. Si̱ a̱hwa si̱ tyia̱ gu yet nggwon-a̱byin a̱son a̱ yet Krista a̱ni a̱ma̱lyim nang a̱ca̱cet á̱niet A̱tak Zariya (á̱ ngyei [[A̱tak Ka̱duna]] ma̱nini) ku lak Krista a̱ghyang nang á̱ ngyei John Sa̱rki Ta̱fida, ma̱nang ba̱ fa a̱ yet a̱kace wa a̱ni a̱ shyia̱ di̱ cuk a̱ja da̱nian a̱ ku yet [[A̱fa̱taa]] wa neet [[Zariya]].<ref name=Gora>Yahaya, Aliyu (Spring 2016). [https://www.google.com/search?q=%22Colonialism+in+the+Stateless+Societies+of+Africa%3A+A+Historical+Overview+of+Administrative+Policies+and+Enduring+Consequences+in+Southern+Zaria+Districts%2C+Nigeria%22&oq Colonialism in the Stateless Societies of Africa: A Historical Overview of Administrative Policies and Enduring Consequences in Southern Zaria Districts, Nigeria] (di̱n Shong). (8)(1).</ref> Da̱zi̱ya nang á̱ nwuan khai nggu hu nang zang ja mat nang gu ku nwai di̱ mak cat cuk naat A̱li Ghyighyi (A̱yaawukili) [[Fam A̱za, Naijeriya|Fam A̱za]] ka mi̱ [[Ka̱duna]] a̱ni bah, a̱wot, ma̱ a̱tsak a̱lyiat meang, mat á̱ shyim á̱lyiat cat tyok ndyia̱ ma̱ a̱di̱di̱t á̱si̱ [[A̱tyap]] ba ba̱ ka shyia̱ tyok a̱pyia̱ mba, huhwa mbyia̱. Nggu wa ku ba̱ng tyok hu a̱ si̱ labeang a̱ swak konyan a̱zanson ma̱ng a̱ma̱lyim nggu nang A̱bagwam Zangon Katab ma̱ng ''Kuyambanan Zazzau'' a̱ni ba̱ng si̱ tat ndyia̱ 28 (1967-1995) di̱ jen ji nang á̱ sa ti̱n [[A̱tyap]] ba ma̱ tsotswat neet di̱ [[Tyok Musulumi Za̱uza̱u|Kuriya Tyok Musulumi Za̱uza̱u (Zariya)]] mbwak a̱gwomna̱ti a̱khwot á̱kwop [[Si̱tet Ka̱duna]] a̱si̱ Lawal Jafaru Isa ba̱ ku shyia̱ di̱ ba̱ng tyok hu di̱n jen a̱ja, ba̱ si̱ kpaat [[A̱byintyok A̱tyap]]. Ma a̱nia wa, á̱ si̱ bai kup Da̱ukee tyok hu nang ''A̱gwatyap'' (A̱gwam A̱tyap wu) a̱son a̱ yet a̱niet-a̱byin wa a̱ni.<ref name=Election></ref><ref>[https://sprojectng.com/the-politics-of-sharia-implementation-in-nigeria-a-study-of-kaduna-state-1999-2013/ THE POLITICS OF SHARIA IMPLEMENTATION IN NIGERIA: A STUDY OF KADUNA STATE (1999-2013)] (di̱n Shong). sprojectng.</ref><ref>Kazah-Toure, Toure (2012). [https://www.google.com/search?client=ms-android-transsion&biw=320&bih=490&sxsrf=ALeKk03qL0Am85YlI6iIqp1s4XSQoloNYQ%3A1610621169013&ei=8SAAYN0MsqvV8A-D07mwCQ&q=Citizenship+and+Indigeneity+Conflicts+in+Nigeria%5BIdentity+Conflicts%3A+Belonging+and+Exclusion+in+Zangon+Katab%5D+%28PDF%29&oq Citizenship and Indigeneity Conflicts in Nigeria] [Identity Conflicts: Belonging and Exclusion in Zangon Katab]. Citizenship Rights Africa. W. 104.</ref>

==Fam si̱tet==
A̱zaghyi Jhyá̱ 1992 Zangon Katab ji da̱nang á̱ ku yebaat si̱ hu ku swak mman-a̱byin A̱tyap 21, á̱ si̱ fam mba di̱ mi̱n bat a̱hyiak ku mai ca̱caat ma̱ng Cam 2 si̱ 1984 nang a̱gwomna̱ti a̱khwot a̱kwop Naijeriya ba ku kpaat a̱ni. Á̱ghyang á̱niet nang á̱ ku yebaat á̱ fam ma̱ng a̱nggu bya yet [[Dominic Yahaya|Dominic G. Yahaya]] (''A̱tyatyap'' a̱fwun hu), Maj. James Atomic Kude (rtd.), [[Zamani Lyekhwot|Maj. Gen. Zamani Lyekhwot (rtd.)]], ACP Juri Babang Ayok (rtd.), John Perry Kude, Elias Manza, ma̱ng á̱kpa á̱ghyang á̱niet ba̱ yet A̱tyap.<ref name=Watch>Africa Watch (Zwat A̱taa 1993). [https://www.hrw.org/reports/NIGERIA936.PDF NIGERIA: THREATS TO A NEW DEMOCRACY]. (5)(9). Ng. 13-21.</ref>

==Ya̱fang==

[[Category:Nigerian traditional rulers]]
[[Category:Monarchs of Atyap Chiefdom]]
[[Category:African monarchs]]
[[Category:20th-century Nigerian politicians]]
[[Category:kwi_2005]]
[[Category:Year of birth missing]]
[[Category:Á̱niet Si̱tet Ka̱duna]]
[[Category:A̱tyap]]
