'''Ba̱la A̱de Da̱uke Gora (JP)'''<ref>{{Cite web |url=https://www.worldcat.org/title/christological-dispensation-in-northern-nigeria/oclc/763484499 |last=Ndayako |first=Samuila |title=Christological dispensation in Northern Nigeria |website=World Cat |access-date=August 10, 2020}}</ref> wa ku yet a̱tyutyok á̱son [[Tyok A̱tyap]] hu,  [[a̱ka̱ka̱ra̱k a̱si̱tet Naijeriya]] a̱ghyang ma̱ [[A̱tak Ka̱duna|a̱tak]] [[A̱si̱tet Ka̱duna]], [[Middle Belt]] (a̱tyia̱ka̱u) [[Naijeriya]]. Á̱ ma ndyen nggu ma̱ng lyulyoot na ''Kuyan Banan Zazzau'' ma̱ng ''A̱gwatyap I''.<ref name=Alm>{{Cite book |title=THE A̠TYAP 1946 & 1992 HEROES ALMANAC}}</ref>

==Ta̱m kwai nfwuo ma̱ng tyok==
Ma̱ a̱lyia̱ 1964, Da̱ukee kwan di̱ cat cuk A̱mali Ghyighyi (A̱yaawukili) [[Fam A̱za, Naijeriya|Fam A̱za]] ka mi̱ [[Ka̱duna]], mat famkhai Zangon Katab hu, a̱wot a̱ si̱ nwai ma̱ A̱tyotyap a̱ghyang, A̱tyushi Sheka̱ra̱u Ka̱u Laya.<ref name=Election>{{Cite web |url=https://thelinksnews.com/2020/08/03/brief-history-of-zangon-katab/ |last=Yakubu |first=Abubakar |title=Brief History of Zangon Katab |date=August 3, 2020 |website=The Links News |access-date=August 11, 2020}}</ref><ref>{{Cite journal |last=Kazah-Toure |first=T. |date=1999 |title=The Political Economy of Ethnic Conflicts and Governance in Southern Kaduna, Nigeria: [De]Constructing a Contested Terrain |journal=Africa Development / Afrique et Développement |volume=24 |issue=1/2 |page=127 |jstor=24484540 |access-date=January 14, 2021 |url=https://www.jstor.org/stable/24484540}}</ref>

Ma̱ a̱lyia̱ 1967, á̱ si̱ khai Ba̱la A̱de Da̱ukee Gora, nang A̱bagwam (A̱kimi) Zangon Katab byina̱byin á̱son a̱ yet Krista a̱ni lilyim nang á̱ ndak Krista a̱ghyang, John Sa̱rki Ta̱fida, nang á̱ li nang a̱kace wa a̱ni mat cuk a̱ja ma̱ a̱ghyi a̱ca̱cet á̱niet A̱tak Zariya ([[A̱tak Ka̱duna]] ma̱ninika) da̱nian a̱vwuoneet [[A̱fa̱taa]] nggu ka mi̱ [[Atoriti Byina̱byin]] [[Zariya]].<ref name=Gora>{{Cite journal |last=Yahaya |first=Aliyu |date=Spring 2016 |title=Colonialism in the Stateless Societies of Africa: A Historical Overview of Administrative Policies and Enduring Consequences in Southern Zaria Districts, Nigeria |url=https://www.google.com/search?q=%22Colonialism+in+the+Stateless+Societies+of+Africa%3A+A+Historical+Overview+of+Administrative+Policies+and+Enduring+Consequences+in+Southern+Zaria+Districts%2C+Nigeria%22&oq |volume=8 |issue=1 |access-date=August 10, 2020}}</ref> Da̱zi̱ya nang á̱ nwuan khai nggu hu nang zang ja mat nwai kwan cat cuk nggu hu A̱mali Ghyighyi (A̱yaawukili) [[Fam A̱za, Naijeriya|Fam A̱za]] mi̱ [[Ka̱duna]] a̱ni bah, a̱wot, ma̱ a̱tsatsak meang, mat shyim á̱lyiat cat tyok ndyia̱ ma̱ a̱di̱di̱t á̱si̱ [[Á̱niet A̱tyap]] ba mat ba̱ shyia̱ tyok a̱pyia̱ mba. Nggu wa si̱ byia̱ a̱junjung tyok a̱swak wu nang A̱bagwam Zangon Kataf ma̱ng Kuyambanan Zazzau a̱ni ba̱ng si̱ tat ndyia̱ 28 (1967-1995) di̱ jen ji nang á̱ sa ti̱n [[Á̱niet A̱tyap]] ba ma̱ tsotswat neet di̱ [[Tyok Musulumi Za̱uza̱u|Kuriya Tyok Musulumi Za̱uza̱u (Zariya)]] mbwak a̱gwomna̱ti á̱nienzwang [[A̱byin Ka̱duna]] [[Lawal Jafaru Isa]], zang bya nshyia̱ mi̱ cet hu a̱wot á̱ si̱ kpaat [[Tyok A̱tyap]] hu zang ja ku swak jen a̱ni. Ma a̱nia wa, á̱ si̱ bai kup Da̱ukee tyok hu nang ''A̱gwatyap'' (A̱gwam Atyap ba), si̱ byina̱byin á̱son ma̱ mba a̱mgba̱m.<ref name=Election></ref><ref>{{Cite web |url=https://sprojectng.com/the-politics-of-sharia-implementation-in-nigeria-a-study-of-kaduna-state-1999-2013/ |title=THE POLITICS OF SHARIA IMPLEMENTATION IN NIGERIA: A STUDY OF KADUNA STATE (1999-2013) |publisher=sprojectng |access-date=January 14, 2021}}</ref><ref>{{Cite journal |title=Citizenship and Indigeneity Conflicts in Nigeria |trans-title=Identity Conflicts: Belonging and Exclusion in Zangon Katab |url=https://www.google.com/search?client=ms-android-transsion&biw=320&bih=490&sxsrf=ALeKk03qL0Am85YlI6iIqp1s4XSQoloNYQ%3A1610621169013&ei=8SAAYN0MsqvV8A-D07mwCQ&q=Citizenship+and+Indigeneity+Conflicts+in+Nigeria%5BIdentity+Conflicts%3A+Belonging+and+Exclusion+in+Zangon+Katab%5D+%28PDF%29&oq |journal=Citizenship Rights Africa |date=2012 |last=Kazah-Toure |first=Toure |pages=104}}</ref>

==Fam a̱si̱tet==
A̱zaghyi [[Jhyá̱ 1992 Zangon Kataf]] ji a̱ni ma̱nang á̱ ku yebaat si̱ hu ku swak á̱niet byina̱byin A̱tyap 21 á̱ si̱ fam mbaa di̱ mi̱n bat a̱hyiak ku mai a̱tafa Cam 2 si̱ 1984 nang a̱gwomna̱ti á̱nienzwang Naijeriya ba ku kpaat a̱ni. Á̱ghyang á̱niet nang á̱ ku yebaat fam ma̱ng a̱nggu bya yet [[Dominic Yahaya|Dominic G. Yahaya]] (''A̱tyatyap'' mam a̱fwun hu), Maj. James Atomic Kude (rtd.), [[Zamani Lekwot|Maj. Gen. Zamani Lekwot (rtd.)]], ACP Juri Babang Ayok (rtd.), John Perry Kude, Elias Manza, ma̱ng á̱ghyang á̱niet A̱tyap ma̱ nswak nswak.<ref name=Watch>{{Cite journal |date=June 1993 |title=NIGERIA: THREATS TO A NEW DEMOCRACY |url=https://www.hrw.org/reports/NIGERIA936.PDF
|journal=Africa Watch |volume=5 |issue=9 |access-date=August 10, 2020 | pages=13-21}}</ref>

==Ya̱fang==

[[Sot:Nigerian traditional rulers]]
[[Sot:Monarchs of Atyap Chiefdom]]
[[Sot:African monarchs]]
[[Sot:20th-century Nigerian politicians]]
[[Sot:kwi_2005]]
[[Sot:Year of birth missing]]
[[Sot:Á̱niet Si̱tet Ka̱duna]]
[[Sot:A̱tyap]]

