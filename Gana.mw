{| class="wikitable" align=right border width="200"
| colspan="2" align=center|'''Ri̱pobi̱lik Gana'''<br>
|-
| colspan="2" align=center|[[Fail:Ghana (orthographic projection).svg|thumb|300px|center]] <sub>Ta̱si̱la a̱byin Gana</sub>
|-
| [[Fail:Ghana Flag.svg|thumb|Tuta a̱byin Gana]]
|-
|[[Fail:Coat of arms of Ghana.svg|thumb|A̱lama a̱byin Gana]]
|-
|}

A̱byin '''Gana''' (Shong: Ghana), á̱ lyen ma̱ng a̱lyoot a̱gwomna̱ti ka nang '''Ri̱pobi̱lik Gana''' wu (Shong: Republic of Ghana) a̱ni, yet a̱byin kya di̱ fam a̱byin [[Jenshyung Afrika]] hu. Ka̱ myiai da̱ [[A̱ngam A̱sa̱khwot Gini]] wu ma̱ng [[Kyai A̱sa̱khwot Ati̱lantik]] hu di̱ fam a̱tak hu, ka̱ si̱ byia̱ a̱gi̱gak ma̱ng bibyin Khwong A̱ta̱m Zwuom di̱ fam jenshyung hu, Burkina Faso di̱ fam a̱za hu, ma̱ng [[Togo]] di̱ fam a̱tyin hu.<ref name="warriorking">Jackson, John G. (2001) ''Introduction to African Civilizations'', Citadel Press, p. 201, ISBN 0-8065-2189-9.</ref> A̱byin Gana kup shi kyai a̱byin kilomita a̱ma̱ntanaai 238,535 (met a̱ma̱ntanaai 92,099), ka̱ si̱ ka ngaat ka̱ si̱ myiai di̱ nfam a̱byin ma̱ng ikoliji ma̱ a̱di̱di̱t kyiak neet di̱ a̱yaasavana fam khwong kyai a̱sakhwot ba nat di̱ sóp a̱za tropik ji. A̱byin Gana byia̱ shu á̱niet ku swak miliyon 31 a̱ni, si̱ ku tyia̱ ka̱ yet a̱feang mi̱ shi á̱niet di̱ fam a̱byin Jenshyung Afrika hu a̱ni, lilyim [[Naijeriya]]. A̱keangtung nka ka ma̱ng a̱gba̱ndang a̱keang wu a̱ swak mi̱ shi a̱ni wa yet Akra; á̱ghyang a̱ca̱cet a̱ka̱keang nka na, ni̱nia yet Kumasi, Tamale, ma̱ng Sekondi-Takoradi.

==Ya̱fang==
<references/>

{{Bibyin Afrika}}

[[Sot:Bibyin_swanta]]
[[Sot:Bibyin_Afrika]]
[[Sot:Bibyin_Jenshyung_Afrika]]
