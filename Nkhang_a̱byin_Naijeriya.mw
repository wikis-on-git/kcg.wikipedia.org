Á̱ na maai nfi̱k '''nkhang a̱byin [[Naijeriya]] na''' neet ma á̱nietswat ba̱ bwuang kai A̱tyia̱ka̱u A̱tyin ka ma̱ng [[Afrika]] neet mi̱ da̱ a̱lyia̱ 1100 BC. Ntat-a̱ghyi Afrika ma̱ a̱di̱di̱t ku swat di̱n fam hu nang á̱ si̱ lyen nang Naijeriya a̱fwun, nang [[A̱byin-tyok Nri]], [[A̱byintyokshan Bini]] ka, mbeang [[A̱byintyokshan Oyo]] ka. [[Khwikpaa̱pyia̱ mi̱ Naijeriya|Khwikpaa̱pyia̱ ntat Naijeriya]] mbwak [[A̱byintyokshan Ba̱rno]] kya da̱ a̱cak a̱lyia̱ (1068 AD) ma̱ng [[Sí̱tet A̱kpat]] ji kpa̱mkpaan a̱cak a̱lyia̱ (1385 AD) mi̱ sa̱ncuri 11 ji,<ref>"[http://countrystudies.us/nigeria/3.htm Table content, Nigeria]". Country Studies.</ref><ref>"[https://web.archive.org/web/20211003223531/http://historyworld.net/wrldhis/PlainTextHistoriesResponsive.asp?historyid=ad41 Historic regions from 5th century BC to 20th century]". History World.</ref><ref>"[https://www.studycountry.com/guide/NG-history.htm A short Nigerian history]". Country Studies.</ref><ref>Nigeria Government Federal Website (1 October 2006). "[https://web.archive.org/web/20190530151151/http://www.nigeria.gov.ng/index.php/2016-04-06-08-38-30/history-of-nigeria/32-about-nigeria About the Country Nigeria The History]".</ref> nang [[Khwikristi mami Naijeriya|Khwikristi nnwuo Naijeriya]] mi̱ sa̱ncuri 15 ji mbwak a̱yaamonk A̱gosti̱n ma̱ng Kapucin ba neet a̱byin [[Potugal]]. [[A̱songhai]] ba meang si̱ yai ntat kap fam a̱byin hu.<ref>[https://courses.lumenlearning.com/suny-hccc-worldcivilization/chapter/songhai/ Songhai {{!}} World Civilization]". Courses.</ref> Nkhang gbangbang a̱byin Naijeriya na si̱ la̱u byia̱ a̱ka̱ta ma̱ng [[a̱bwuang a̱khwo a̱ma̱nyi a̱ti̱lantik]] wu,<ref>https://web.archive.org/web/20200417081153/https://rlp.hds.harvard.edu/for-educators/country-profiles/nigeria/historical-legacies</ref> zang wa ntsa mi̱ Naijeriya di̱ ngaan sa̱ncuri 15 ji. Tyan a̱bwuang a̱khwo a̱tyin ji nang á̱niet Bi̱ri̱ti̱n ma̱ng Portugal ba ku nyia nta̱m ma̱ng a̱nji ja yet Badagri, tyan yong kukwon a̱wak jhyang ji shyia̱ di̱ khwong kyai a̱sa̱khwot a̱ni.<ref>[https://web.archive.org/web/20200610083429/https://rlp.hds.harvard.edu/faq/transatlantic-slave-trade-nigeria The Transatlantic Slave Trade]". Harvard. (di̱n Shong).</ref> A̱yaadila mali ba si̱ bwoi mba á̱khwo, a̱dodo njhyá̱ tsi̱tsak nnwap di̱ fam a̱byin ka si̱ dam a̱khwukhwop nvak a̱bwuang [[a̱ta̱lyen Ma̱nyi Sahara]] ka.<ref>https://web.archive.org/web/20200610083429/https://rlp.hds.harvard.edu/faq/transatlantic-slave-trade-nigeria</ref>

A̱khwot Á̱kwop [[A̱byintyokshan Bi̱ri̱ti̱n|Bi̱ri̱ti̱n]] wu si̱ nwuo  [[Legwot]] ma̱ a̱lyia̱ 1851, á̱ si̱ ta̱mak nji ma̱ng a̱gwomna̱ti mba ba ma̱ a̱lyia̱ 1865.<ref>Chioma, Unini (February 2, 2020). "[https://thenigerialawyer.com/when-i-remember-nigeria-i-remember-democracy-by-hameed-ajibola-jimoh-esq/ When I Remember Nigeria, I Remember Democracy! By Hameed Ajibola Jimoh Esq]". TheNigeriaLawyer.</ref> Naijeriya si̱ bwuak tyia̱ a̱byincok Bi̱ri̱ti̱n mi̱ 1901. A̱cak tyok á̱nietcen ka si̱ neap tat 1960, jen ji nang cong cat sa̱t hu si̱ shyia̱ ya a̱ywan a̱ni.<ref>[https://theworldnews.net/ng-news/nigerian-diaspora-and-remittances-transparency-and-market-development Nigerian Diaspora and Remittances: Transparency and market development]."</ref> Naijeriya shyia̱ yet [[Ri̱pobi̱lik A̱son Naijeriya|ri̱pobi̱lik]] ma̱ a̱lyia̱ 1963, a̱wot a̱byin ka si̱ ba̱ kwa mbwak [[Tyok a̱khwot á̱kwop si̱ 1966–79 ma̱ng 1983–98|tyok a̱khwot á̱kwop]] ndyia̱ a̱tat na̱ khwi a̱ni, a̱ma̱lyim [[Bwan tyok Naijeriya si̱ 1966|bwan tyok koot a̱sok]] ghyang. Cong cat ka̱u a̱byin ghyang si̱ kpaat [[Ri̱pobi̱lik Byafra]] wu ma̱ a̱lyia̱ 1967, si̱ a̱hwa hwa si̱ khwat [[Zwang Byina̱byin Naijeriya]] ndyia̱ a̱tat ji a̱zanson.<ref>Obasanjo, Olusegun (1980). "''My Command: an account of the Nigeria Civil War 1967-1970''". Ibadan: Heinemann Educational Books Ltd. ISBN: 0435902490. Pp. 12–13.</ref> Naijeriya si̱ bu bwuak ntyia̱ [[Ri̱pobi̱lik A̱feang Naijeriya|ri̱pobi̱lik]] ma̱lyim lyuut kpa̱m cam a̱byin fai mi̱ 1979. Da̱ a̱kwonu a̱kya, ri̱pobi̱lik wu si̱ labeang bah, nang á̱nietnzwang ba [[Bwan tyok 1983 Naijeriya|si̱ bu ta̱wap cet]] ba̱ si̱ bai tyok tat ndyia̱ swak. Á̱ si̱ khwom á̱ na mkpaat [[Ri̱pobi̱lik A̱tat Naijeriya|ri̱pobi̱lik a̱fai]] mi̱ 1993, a̱wot Jenera [[Sani Abaca]] si̱ bai weam ngguu. Abaca saan 1998 a̱wot á̱ si̱ bai kpaat [[Ri̱pobi̱lik A̱naai Naijeriya|ri̱pobi̱lik a̱naai]] wu a̱lyia̱ ka̱ khwi a̱ni a̱zanson, zang wa tyak ndyia̱ nswak ntat a̱si̱ tyok á̱nietnzwang hu jen a̱zanjen.<ref>"[https://asq.africa.ufl.edu/yagboyaju_summer11/ Nigeria's Fourth Republic and the Challenge of a Faltering Democratization]". Asq Africa. (dI̱n Shong).</ref><ref>"[https://www.researchgate.net/publication/298659111 Nigeria's fourth republic and the challenge of a faltering democratization]". ResearchGate. (di̱n Shong).</ref>

[[Fail:Nigeria states.png|alt=Photo Showing States in Nigeria by Geography|thumb|Ghwughwu ku tyai Sí̱tet Naijeriya ji di̱n vak Nkhang A̱byin]]

==Ya̱fang==
<references/>
