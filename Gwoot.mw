'''Gwoot''' (Tyap Gwoot: Gworok ku ''Gworog''; [[A̱lyem Kpat|Kpat]]: Kagoro) yet a̱keang kya ka̱ byia̱ shi ba̱t di̱ fam [[A̱tak Ka̱duna|a̱tak]] [[Si̱tet Ka̱duna]], di̱ fam-a̱byin Fam A̱ka̱wa̱tyia̱ [[Naijeriya]] hu. Ka̱ shyia̱ di̱ [[Susot a̱gwomna̱ti mali Naijeriya|Sot A̱gwomna̱ti Mali]] [[Watyap]] ja. Á̱nietkhwikristi bya nhyat a̱keang Gwoot ka. Ka̱ si̱ ka yet mali á̱nietshei a̱sham nkhang Yesu bya ma̱ a̱di̱di̱t, ba̱ ku bai mat a̱shyim lili wun ma̱ng shi a̱za a̱byin ka.<ref>[https://www.nigeriagalleria.com/Nigeria/States_Nigeria/Kaduna/Kagoro-Hills-Kaduna.html Kagoro Hills of Kaduna State] (di̱n Shong).</ref> Gwoot byia̱ ofit nta̱m wusika a̱nyiung.<ref>[https://web.archive.org/web/20121126042849/http://www.nipost.gov.ng/postcode.aspx Post Offices- with map of LGA] (di̱n Shong). NIPOST.</ref>

==A̱ca̱cet á̱niet==
* Lois Auta, a̱tyufuutnyia̱, a̱tyu a̱ kpaat a̱ si̱ yet A̱gba̱ndang A̱kwak A̱son Cedar Seed Foundation a̱ni
* Gwamna Awan (MBE, OON): A̱nyiung mi̱ á̱gwam Afrika ba ku labeang di̱ nyia̱ tyok a̱ni (ndyia̱ 63 di̱ cuk tyok ji, 1945 - 2008).<ref>[https://allafrica.com/stories/2008/0020334 Nigeria: Gwamna Awan, Chief of Kagoro, Dies At 93]. All Africa (Zwat Swak 2, 2008). Leadership.</ref>
* Chris Delvan Gwamna Ajiyat: A̱tyushei a̱sham nkhang Yesu ma̱ng a̱tyubwom, a̱ swan [[Ka̱duna]], Naijeriya.
* Danjuma Laah: Sa̱neto a̱ yong da̱ a̱kwonu Distrik Sa̱net Ka̱duna A̱tak (2015 - a̱fwun).
* Nenadi Esther Usman, Minista A̱ka̱kurum Naijeriya (2006 - 2007); Sa̱neto a̱ yong da̱ a̱kwonu Di̱strik Sa̱net Ka̱duna A̱tak (2011 - 2015)

==Ya̱fang==
<references/>

[[en:Kagoro]]
