[[Fail:Gurarafalls.jpg|thumb|Pwaa Gurara, pwaa ghyang kpa̱mkpaan ma̱ng [[A̱ghyui Gurara]] mi̱ Si̱tet Nija]]

[[Fail:Nigeria - Niger.svg|thumb|A̱vwuo ka nang Si̱tet Nija nshyia̱ a̱ni mami Naijeriya]]

'''Sitet Nija''' shyia̱ [[Fam A̱ka̱wa̱tyia̱|ma̱ka̱wa̱tyia̱]] [[Naijeriya]] kya. Si̱tet jini ja yet a̱gba̱ndang si̱tet a̱mgba̱m ma̱ a̱byin ka. A̱keang [[Mina]] kya yet a̱keangtung ka. Bida, Kontagora ma̱ng Suleja si̱ yet a̱ca̱cet a̱ka̱keang á̱ghyang mi̱ si̱tet ji. Á̱ kpaat si̱tet ji ma̱ a̱lyia̱ 1976 mi̱ jen ji nang á̱ ka̱u Si̱tet A̱za-Jenshyung ji a̱ka̱feang zan di̱ a̱yaasi̱tet [[Si̱tet Sokoto|Sokoto]] ma̱ng Nija a̱ni. Jija si̱ yet mali a̱ca̱cet a̱khwukhwop a̱yaakwak a̱son a̱khwot á̱kwop a̱byin Naijeriya a̱feang banii, Ibrahim Babangida ma̱ng Abdulsalam Abubakar, meang. A̱nupe ba, Á̱nietmangfwuo, Ka̱muku, Ka̱mbari, Gungawa, Hun-Saare ba, [[A̱kpat]] wu mang A̱koro ba, á̱ yet a̱ca̱cet a̱ka̱ka̱rak nnwap mi̱ sitet ji.

==Ya̱fang==
<references/>

{{A̱yaasi̱tet Naijeriya}}

[[Sot:Si̱tet Nija]]
[[Sot:A̱yaasi̱tet_Naijeriya]]
