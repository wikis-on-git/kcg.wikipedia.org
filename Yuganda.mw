{{Country
|name               = ''Ri̱pobi̱lik Yuganda''<br><small>Jamhuri ya Uganda (Swahili)</small>
|flag               = Flag of Uganda.svg
|caption      = Tyiang a̱toot shi a̱byin Yuganda
|coa                = Coat of arms of Uganda.svg
|image              = Uganda (orthographic projection).svg
|capital            = [[Ka̱mpala (a̱keang)|Ka̱mpala]]
|area               = 241,038
|population         = 42,729,036
|year               = 2018
}}

'''A̱bwom a̱byin''': "Nwan Yuganda, A̱byin Shisham" (''Oh Uganda, Land of Beauty'') [[Fail:Ugandan national anthem, performed by the U.S. Navy Band.ogg]]

A̱byin '''Yuganda''' (Lilyem Yuganda: Yuganda), á̱ lyen ma̱ng a̱lyoot a̱gwomna̱ti ka nang '''Ri̱pobi̱lik Yuganda''' (Swahili: Jamhuri ya Uganda<ref>[https://books.google.com/books?id=LccRAwAAQBAJ&dq=Jamhuri+ya+Uganda+swahili&pg=PA745 Britannica Book of the Year 2014] (di̱n Shong). Encyclopedia Britannica, Inc. (1 Zwat Tsat 2014). P. 745. ISBN 978-1-62513-171-3</ref>) a̱ni, yet a̱byin kya nang bibyin ghyang keang di̱ tityak a̱ni mi̱ fam a̱byin A̱tyin Afrika. Ka̱ byia̱ a̱gi̱gak di̱ fam a̱tyin hu ma̱ng a̱byin [[Kenya]], di̱ fam a̱za hu ma̱ng [[Sudan A̱tak]], di̱ fam jenshyung hu ma̱ng [[Ri̱pobi̱lik Di̱mokrasi Konggo]], di̱ fam a̱tak-jenshyung ma̱ng [[Ruwanda]], a̱wot di̱ fam a̱tak hu ma̱ng [[Ta̱nzaniya]]. Fam a̱tak a̱byin ka si̱ byia̱ a̱gba̱ndang kap [[A̱gba̱ndang Jok Viktoriya]] wu, nang ka̱ ka̱u ma̱ng bibyin Kenya ma̱ng Ta̱nzaniya a̱ni. Yuganda shyia̱ di̱ fam a̱byin A̱ca̱cet Njok Afrika hu hwa. A̱byin Yuganda ka ka mmyiai di̱ Kham A̱ghyui Nayil ji ja a̱wot ka̱ si̱ byia̱ za̱kwa wun ji̱ vwuon neet a̱vwuo naat a̱vwuo a̱wot da̱ a̱ka̱nyiung, ji̱ yet tangka̱i za̱kwa wun a̱kwa̱toriya ghyang hwa. Ka̱ byia̱ shi á̱niet ku swak miliyon 42, nang miliyon 8.5 swan a̱keangtung ka ma̱ng a̱gba̱ndang a̱keang a̱ swak ma̱ng shi kyai a̱ni nang á̱ ngyei [[Ka̱mpala (a̱keang)|Ka̱mpala]] a̱ni.

==Ya̱fang==
<references/>

{{Bibyin Afrika}}

[[Sot:Bibyin swanta]]
[[Sot:Bibyin Afrika]]
[[Sot:Bibyin A̱tyin Afrika]]
