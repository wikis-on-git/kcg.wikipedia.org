{{Country
|name               = A̱byintyok Moroko<br> المملكة المغربية, ''al-mamlaka al-maḡribiyya''<br> ⵜⴰⴳⵍⴷⵉⵜ ⵏ ⵍⵎⵖⵔⵉⴱ, ''tageldit n lmeɣrib'' (Ta̱mazi̱k Kidee Moroko)<br> Royaume du Maroc (Fi̱ransa)
|flag               = Flag of Morocco.svg
|coa                = Coat of arms of Morocco.svg
|image              = Morocco_(orthographic_projection,_WS_claimed).svg
|capital            = Ra̱bat
|area               = 446,300
|population         = 37,112,080
|year               =  2020
}}

'''A̱bwom a̱byin''': النشيد الوطني المغربي <br> ⵉⵣⵍⵉ ⴰⵏⴰⵎⵓⵔ ⵏ ⵍⵎⵖⵔⵉⴱ <br> ("A̱bwom A̱byin Moroko")<br />[[File:National Anthem of Morocco.ogg]]

A̱byin '''Moroko''', (La̱ra̱ba: المغرب, ''al-maḡrib'' a̱ fa ''a̱vwuo ka nang mam kwa̱i a̱ni'' ku ''jenshyung hu''; [[Ta̱mazi̱k Kidee Moroko]]: ⵍⵎⵖⵔⵉⴱ, ''lmeɣrib''; Fi̱ransa: Maroc; Shong: Morocco /məˈrɒkoʊ/), á̱ lyen ma̱ng a̱lyoot a̱gwomna̱ti nka nang '''A̱byintyok Moroko''' ka (La̱ra̱ba: المملكة المغربية, ''al-mamlaka al-maḡribiyya'' a̱ fa ''A̱byintyok Jenshyung Ka'' a̱ni; Ta̱mazi̱k Kidee Moroko: ⵜⴰⴳⵍⴷⵉⵜ ⵏ ⵍⵎⵖⵔⵉⴱ, ''tageldit n lmeɣrib''; Fi̱ransa: Royaume du Maroc; [[Shong (a̱lyem)|Shong]]: Kingdom of Morocco), kya yet a̱byin ka̱ swak di̱ shyia̱ fam a̱za-jenshyung fam Maghreb hu ma̱ Afrika A̱za. A̱byin Moroko ka swan nwuan [[Kyai A̱sa̱khwot Meditaroniya]] hu di̱ fam a̱za hu ma̱ng [[Kyai A̱sa̱khwot Ati̱lantik]] hu di̱ fam jenshyung hu, a̱wot ka̱ si̱ byia̱ a̱gi̱gak a̱byin ma̱ng A̱li̱jiriya di̱ fam a̱tyin hu, ma̱ng teritori Sahara Jenshyung wu nang á̱ kwan tazwa nhu a̱ni di̱ fam a̱tak nka hu. Ka̱ ka nsak a̱tyem da̱ a̱ka̱keang ti̱tamm Si̱pen nang á̱ ngyei Ceuta, Melilla ma̱ng Peñón de Vélez de la Gomera, ma̱ng a̱cyuang bibyin a̱ka̱wa̱tyia̱ a̱sa̱khwot ma̱ a̱di̱di̱t nang a̱byin [[Si̱pen]] kya nyia̱ tyok tazwa nhu a̱ni kpa̱mkpaan ma̱ng khwong kyai a̱sa̱khwot nka hu mi̱ di̱ nyia̱, nyia̱ kikya byia̱ á̱na.<ref>BBC (2008). "[https://www.bbc.com/news/world-africa-14114627 Ceuta, Melilla profile]" (di̱n Shong).</ref> A̱byin Moroko ngaat ka̱ si̱ tat shi kyai a̱byin kilomita a̱ma̱ntaa̱naai 446,550 (met a̱ma̱ntaa̱naai 172,410) ku kilomita a̱ma̱ntaa̱naai 710,850 (met a̱ma̱ntaa̱naai 274,460), ma̱ng shi á̱niet ku shyia̱ kpa̱mkpaan miliyon 37. A̱dini a̱gwomna̱ti wu ma̱ng a̱si̱ a̱ swak byia̱ á̱nietkhwi wu a̱ni wa yet [[Khwikpaa̱pyia̱]], a̱wot lilyem a̱gwomna̱ti hu hwa yet La̱ra̱ba ma̱ng Ta̱mazi̱k; á̱ si̱ ka ndyiat di̱ zwalyiat La̱ra̱ba Moroko ji ma̱ng a̱lyem Fi̱ransa ka koji. Sheda hu ma̱ng Taada Moroko ji yet kyiai taada A̱mazi̱k, A̱la̱ra̱ba, ma̱ng A̱shong bya. A̱keangtung nka, kikya yet Ra̱bat, ma̱nang a̱gba̱ndang a̱keang a̱ swak ma̱ng shi wu wa yet Ka̱sabi̱lanka.<ref name="Abun-Nasr1987">Jamil M. Abun-Nasr (20 Zwat A̱ni̱nai 1987). "[https://books.google.com/books?id=jdlKbZ46YYkC A History of the Maghrib in the Islamic Period]" (di̱n Shong). Cambridge University Press. ISBN 978-0-521-33767-0.</ref>

==Ya̱fang==
<references/>

{{Bibyin Afrika}}

[[Category:Bibyin_swanta]]
[[Category:Bibyin_Afrika]]
[[Category:Bibyin_A̱za_Afrika]]
