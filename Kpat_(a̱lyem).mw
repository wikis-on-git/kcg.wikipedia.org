'''Kpat''' (Shong: /ˈhaʊsə/; Kpat: Harshen/Halshen Hausa) yet [[A̱lyem Cadi]] kya nang [[A̱kpat]] wu lyiat a̱ni, ka̱ yet a̱gba̱ndang a̱lyem a̱ka̱ka̱rak ka̱ lan swak wu mi̱ Afrika, ma̱ a̱di̱di̱t mami a̱gi̱gak [[Ni̱njer (a̱byin)|Ni̱njer]] ma̱ng a̱kum kap a̱za [[Naijeriya]] ka, ma̱ng a̱cuncong seang á̱niet mi̱ bibyin [[Gana]], [[Sudan]], ma̱ng [[Kemerun]].<ref name=":0">Wolff, H. Ekkehard. "[https://www.britannica.com/topic/Hausa-language|access-date=2020-10-14 Hausa language]". Encyclopedia Britannica. (di̱n Shong)</ref><ref name=":1">"[https://worldmapper.org/maps/spread-of-the-hausa-language-2005/ Spread of the Hausa Language]". Worldmapper. (di̱n Shong)</ref> 

Kpat yet memba [[Afroasiatic languages|kyangbwak a̱lyem Afroasiatic]] huhwa a̱wot ji̱ si̱ yet a̱lyem ka nang á̱ lyiat swak a̱ni di̱ sa [[Lilyem Cadi|Cadi]] kyangbwak a̱hwa. A̱yaaEthnologue ntyan nyia̱ á̱ ku lyiat nkaa nang a̱lyem á̱son a̱nunu kpa̱mkpaan á̱niet shit (milyon) 47 a̱wot nang [[a̱lyem a̱feang]] a̱nunu shit 25 a̱ghyang, ku si̱ khwat la̱mba a̱mgba̱m á̱nietlyiat Kpat ji bai da̱ a̱beam shit 72.<ref>"[https://www.ethnologue.com/language/HAU Hausa language]". Ethnologue]].</ref> Si̱sak ma̱ng ti̱tyan mmam nani njhyang, á̱ na lyiat Kpat ji a̱nunu á̱niet shit 100–150, ka̱ doot si̱ huni na ntyia̱ nkaa ka̱ yet a̱lyem byina̱byin Afrika nang á̱ lan lyiat swak a̱ni.<ref>"[https://www.herald.ng/full-list-hausa/ Full List: Hausa Is World's 11th Most Spoken Language]". The Herald (2018-02-04).</ref>

Mi̱ 2017, A̱kwak A̱son A̱byin Naijeriya wu, [[Muhammadu Buhari]] shei kyang ghyang di̱n Kpat ji, zang hwa nfuut jhya̱ ma̱ a̱byin ka.<ref>BBC News (2017-06-26). "[https://www.bbc.com/news/blogs-news-from-elsewhere-40405976|access-date=2020-10-29 Nigerian president's Eid speech in Hausa criticised]".</ref> Mami Naijeriya, á̱ ngyei á̱nietbwuang fim ba ba̱ lyiat di̱n Kpat ji a̱ni, Kannywood ji.<ref>"[https://www.bbc.com/news/world-africa-37539977Cite news Nigerian actress Rahama Sadau banned after on-screen hug]". BBC News (2016-10-03).</ref>

==Ya̱fang==
<references/>
[[Sot:Lilyem Naijeriya]]
[[en:Hausa language]]
